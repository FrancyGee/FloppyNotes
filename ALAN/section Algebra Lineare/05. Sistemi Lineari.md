
<h1  style="text-align: center;"> Sistemi Lineari ↗️ </h1>

Una matrice può essere rappresentata come un **sistema lineare** composto da $m$ **equazioni** ed  $n$ **incognite** dove $m,n$ sono rispettivamente le righe e le colonne della matrice.


## Rappresentazione di una matrice

Un sistema lineare presenta tre elementi:
- I **coefficienti** (**matrice incompleta**) 
- le **incognite**.
- i **termini noti**.

Prendiamo un sistema lineare qualsiasi:
$$
\begin{equation}
\begin{cases}
a_{11}x_{1} + \ldots + a_{1n}x_{n} = b_{1} \\
a_{21}x_{1} + \ldots + a_{2n}x_{n} = b_{2} \\
a_{m1}x_{1} + \ldots + a_{mn}x_{n} = b_{m} \\
\end{cases}
\end{equation}
$$
Avremo la matrice dei coefficienti:
$A = \begin{pmatrix}a_{11} &  \ldots & a_{1n} \\ a_{21} &  \ldots & a_{2n}  \\ a_{m1} &  \ldots & a_{mn} \end{pmatrix}$

La matrice colonna delle incognite:
$X = \begin{pmatrix} x_{1} \\ \ldots \\ x_{n}\end{pmatrix}$

La matrice colonna dei termini noti:
$B =\begin{pmatrix} b_{1} \\ \ldots \\ b_{n} \end{pmatrix}$ 

Avremo quindi che:
$$
A \cdot X = B 
$$
$$
\begin{pmatrix}a_{11} &  \ldots & a_{1n} \\ a_{21} &  \ldots & a_{2n}  \\ a_{m1} &  \ldots & a_{mn} \end{pmatrix} \cdot \begin{pmatrix} x_{1} \\ \ldots \\ x_{n}\end{pmatrix} = \begin{pmatrix} b_{1} \\ \ldots \\ b_{n} \end{pmatrix} 
$$

La matrice completa la rappresentiamo come $A|B$ e la scriviamo:
$$
A|B = 
\left(
\begin{array}{ccc|c}
a_{11} & \ldots & a_{1n} & b_{1} \\
a_{21} & \ldots & a_{2n} & \ldots \\
a_{m1} & \ldots & a_{mn} & b_{n} \\
\end{array}
\right)
$$


### Esempio

Prendiamo il sistema lineare:
$$
\begin{equation}
\begin{cases}
x_{1} + 2x_{2} + 3x_{3} = 1 \\
2x_{1} + x_{2} + 4x_{3} = 2 \\
3x_{1} - 3x_{2} + 3x_{3} = 1 \\
\end{cases}
\end{equation}
$$
Scriviamo la matrice dei coefficienti come:
$$
A = \begin{pmatrix}
1 & 2 & 3  \\ 2 & 1 & 4  \\ 3 & -3 & 3 
\end{pmatrix}
$$
La matrice delle incognite come:
$$
X = \begin{pmatrix}
x_{1} \\ x_{2} \\ x_{3}
\end{pmatrix}
$$
La matrice dei termini noti come:
$$
B = \begin{pmatrix}
1 \\ 2 \\ 1
\end{pmatrix}
$$
La matrice completa come:
$$
A|B = 
\left(
\begin{array}{ccc|c}
1 & 2 & 3 & 1 \\ 2 & 1 & 4 & 2 \\ 3 & -3 & 3 & 1
\end{array}
\right)
$$


## Teorema Rouché-Capelli

> [!ABSTRACT] **Teorema Rouché-Capelli**
> Un sistema lineare ha una o più soluzioni se e soltanto se il **rango** della matrice dei coefficienti $A$ è uguale al rango della matrice completa $A|B$.
>
> > [!NOTE] NOTA
> > Questo teorema ci permette di sapere quante soluzioni ha il sistema ma quali sono

Vedremo il **rango** in questo capitolo [[07. Ordine e Rango delle Matrici]] dove rivedremo nel dettaglio l'applicazione di questo teorema.


## Teorema di Cramer

Il **teorema di Cramer** ci permette di calcolare le soluzioni di un sistema lineare quando la **matrice dei coefficienti** $A$ è una **matrice quadrata** e il determinante $\det(A)$ è diversa da zero.

> [!NOTE] NOTA
> Se il $\det(A)$ è nullo allora il rango $rg(A)<n$ per cui secondo il **Teorema Rouché-Capelli** il sistema o non ha soluzioni o ne ha infinite.


> [!NOTE] **NOTA**
> Il metodo di Cramer può essere utilizzato anche con sistemi lineari rettangolari quando questi possono essere **trasformati in sistemi quadrati equivalenti** con il metodo di **eliminazione di Gauss** visto qui: [[04.  Eliminazione di Gauss]]

Per calcolare **Cramer** esistono due metodi.

### Metodo 1

Se la matrice dei coefficienti ha $A$ ha determinante non nullo e quindi è invertibile allora il sistema ammette un'unica soluzione e in tal caso le soluzioni $X$ sono uguali a:
$$
X = A^{-1}\cdot B
$$

Nel metodo 1 dobbiamo verificare che $\det(A) \not = 0$ e trovare $A^{-1}$.

### Metodo 2

Il secondo si basa sull'equazione:

$$
x_{i} = \dfrac{\det(C_{i})}{\det(A)} \quad \text{con } i = 1,\ldots,n
$$
dove  $C_{i}$ è la matrice che si ottiene sostituendo la i-esima colonna della matrice $A$  (dei coefficienti) con la matrice dei termini noti $B$.
 
